## Inleiding

Dit document beschrijft de technische afspraken voor de uitwisselprofielen waarmee vragen en antwoorden over kwaliteitsinformatie elektronisch kunnen worden uitgewisseld. Het is onderdeel van de samenwerkingsafsraken voor keteninformatie kwaliteit verpleeghuiszorg (KIK-V) en geeft invulling aan de technische laag van de uitwisselprofielen in de set van afspraken.

Een uitwisselprofiel binnen de samenwerkingsafspraken bevat afspraken over het vraag- en antwoordspel tussen afnemers en aanbieders, gericht op het uitwisselen van kwaliteitsinformatie over verpleeghuiszorg. Het is beschreven als een verzameling verantwoordelijkheden van de rollen afnemer en aanbieder, die gelden voor een set van een of meer vragen en antwoorden en moeten worden toegepast in de operationele gegevensuitwisseling. Het profiel kan betrekking hebben op een of meer lagen en aspecten uit het interoperabiliteitsmodel waarbij dit document invulling geeft aan de technische laag. 

